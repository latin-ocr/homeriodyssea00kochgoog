Lm.x111. v. 350-429, ⁸ 13

καί κε τριηκοσίοισιν ε’γών ἄνδρεσσι μαχοίμην ⁴ . 390,
σὺν σοί, πότνα θεά, οτε μοι πρόφρασσ’ ἐπαρήγοις.
Τ ον δ’ ἠμείβετ’ ἔπειτα θεὰ γλαυκῶπις Ἀθήνη·
καὶ λίην τοι ἔγωγε παρέσσομαι, ούδέ με λήσεις,
ὁππότε κεν δὴ ταῦτα πενώμεθα· καί τιν’ ὀΐω
αἵματί τ’ ἐγκεφάλῳ τε παλαξέμεν ἄσπετον οὖδας , 395
ἀνδρῶν μνηστηρων, οι τοι βίοτον κατέδουσιν.
ἀλλ αγε σ’ ἄγνωστον τεύξω πάντεσσι βροτοῖσιν.
κάρψω μὲν χρόα καλον ε’νὶ γναμπτοῖσι μέλεσσιν,
ξανθὰς δ’ ἐκ κεφαλῆς ὀλέσω τρίχας, ἀμφι δὲ λαῖφος
ἕσσω, ὅ κε στυγέῃσιν ἰδὼν ἅνθρωπος ἔχοντα, ’400
κνυζωσω δέ τοι ὄσσε πάρος περικαλλέ’ ἐόντε,
ὡς ἀν ἀεικέλιος πᾶσι μνηστῆρσι φανείης
σῇ τ’ ἀλόχῳ και παιδί, τὸν ἐν μεγάροισιν ἔλειπες.
αὐτὸς δὲ ‘ueduata συβώτην εἰσαφικέσθαι,
ὅς τοι υῶν ἐπίουρος, ὁμῶς δέ τοι ἤπια οἶδεν, · 405
παῖδά τε σὸν φιλέει καὶ ἐχέφρονα Πηνελόπειαν.
δήεις τόν γε σύεσσι παρήμενον· αἱ δὲ νέμονται
πάρ Κόρακος πέτρη ἐπί τε κρήνῃ Ἀρεθούσῃ,
ἔσθουσαι ’βαλανον μενοεικέα καὶ μέλαν ὕδωρ
πί.νουσαι, τά θ’ ὕεσσι ’τρέφει τεθαλυιαν ἀλοιφήν. 410
ἔνθα ἤμένειν και πάντα παρήμενος ἐξερέεσθαι,
ὄφρ’ αν ε’γών ἔλθω Σπάρτην ε’ς- καλλιγύναικα
Τηλέμαχον καλεουσα, τεὸν φίλον υἱόν, Ὀδυσσεῦ,
ὅς τοι ἐς εὐρύχορον Λακεδαίμονα πὰρ Μενέλαον
ᾤχετο πευσόμενος μετὰ σὸν κλέος, ἦν που ἔτ’ εἴης. 415
Τὴν δ’ ἀπαμειβόμενος προσέφη πολύμητις Ὀδυσσεύς·
τίπτε τ’ ἄρ’ οὔ οἱ ἔειπες, ενὶ φρεσι πάντ’ εἰδυῖα,·
ἦ ἵνα που και κεῖνος ἀλώμενος αλγεα πάσχῃ
πόντον ἐπ’ ἀτρύγετον· βίοτον δέ οι αλλοι ἔδουσιν.
Τὸν δ’ ήμειΗβετ ἔπειτα θεά γλαυκῶπις Ἀθήνη· 420
μη δή τοι κεῖνός ’γε λίην ἐνθύμιος ἔστω.
αὐτή μιν πόμπευον, ἴνα κλέος ἐσθλὸν αροιτο
κεῖσ’ ἐλθών· ἀτὰρ οὗ τιν’ ἔχει πόνον, ἀλλὰ ἕκηλος
ησται ἐν Ἀτρείδαο δόμοις, παρὰ δ’ ἄσπετα κεῖται.
η μεν μιν λοχόωσι νέοι συν νηῒ μελαίνῃ, 425
ἱέμενοι κτεῖναι, πρὶν πατρίδα γαῖαν ἱκέσθαι·
ἀλλά τά γ’ ουκ ὀΐω· πριν καί τινα γαΐα καθέξει.
[ἀνδρῶν μνηστήρων, οἵ τοι βίοτον κατέδουσιν]

Ὣς ἄρα μιν φαμένη ῥάβδῳ ἐπεμάσσατ ’Ἀθήνῃ

